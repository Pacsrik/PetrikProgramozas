<html>

<head>
	<title>W. A. Mozart</title>
</head>

<body bgcolor="#ffccaa" link="#a04000" alink="#a04000" vlink="#a04000">
	<font face="Tahoma" size="2">
		<h1>
			<font color="#a04000">WOLFGANG AMADEUS MOZART</font>
		</h1>
		<p><b>(1756. január 27., Salzburg - 1791. december 5., Bécs)</b></p>
		<img src="mozart.jpg" align="left" width="110" hspace="20" vspace="5" />
		<p align="justify">Wolfgang Amadeus Mozart fantasztikus zenei tehetségét apja, aki kiváló hegedűművész,
			zeneszerző és pedagógus volt, igen korán felfedezte. Leopold Mozart széleskörű zenei ismeretekkel látta el a
			csodagyermek Mozartot. Hosszabb-rövidebb utazásokat tettek, hogy a kis Mozart zsenijét mennél több helyen
			bemutathassák. Fellépéseik mindenütt szép sikert arattak, és csodálatot, feltűnést keltettek. Münchenben a
			választófejedelem előtt szerepeltek, Bécsben Mária Terézia császárnő fogadta őket. Ferenc császár
			tréfálkozva tette próbára a kis Wolfgangot: egy kendővel letakarja a zongora billentyűit, és így kellett
			bebizonyítania egyedülálló tehetségét. Fél Európa a gyermek Mozartot ünnepelte, aki ezáltal megfordult a
			legmagasabb társadalmi körökben is, és elsajátította a szertartásos, mértéktartó udvariasságot, megismerte
			az európai élet felhőtlen eleganciáját, amely művészetére is hatással volt. Mozart korában a zene a
			hivatalos és magánünnepek tartozékának számított. A fejedelmi udvarok szinte egymással versenyezve rendeltek
			új műveket a jeles alkalmakra. Mozart pedig élete végéig ontotta a kedves, behízelgő szórakoztató zenét -
			mondhatjuk, hogy korának popsztárja volt.A koncertkörutakról felnőtt korában is mindig visszatért
			Salzburgba, ám ez a város egyre szűkösebb lett Mozart számára. Az érsek nem volt nagy barátja a muzsikának
			és Mozart esetében fokozott mértékben mutatta ki a prózai léleknek a művésszel szemben táplált örök
			ellenszenvét és gőgjét; figyelmeztette Mozartot, hogy nála ne is számítson előnyösebb pozícióra és egyre
			nehezebben teljesítette a szabadság-kéréseket, melyekben a köteles szolgálatkészség hiányát, sőt a szolgának
			ura ellen való lázadozását látta. Az érsek szolgálatából kilépve 1777-ben Párizs felé indult, ahol a
			felvirágzó opéra comique, Grétry-vel az élén, továbbá bizonyos fokig Gluck és Piccini reformzenedrámája
			kétségkívül erős benyomásokat tartogatott számára. Hangszeres zenéje jelentékenyen gazdagodott újabb
			művekkel - így a D-dúr szimfóniával (K. 297), Sinfonie concertanteval, a fuvola-hárfa versenyművel (K. 299),
			egy fuvolaquartettel (K. 298), 2 hegedű-zongora-szonátával (K. 304, 306), és 4 vagy 5 szonátával (K. 310,
			330-333). Operatervei azonban egymásután hiúsultak meg; ezért Párizsban, hol az opera egészen háttérbe
			szorította a hangszeres zenét, helyzete egyre kilátástalanabb lett.</p>
		<p align="justify">Csalódottan, 1779 január közepén tért vissza Salzburgba. Helyzetét most épp oly nyomasztónak
			érezte, mint utazása előtt, munkakedvének elvesztéséről panaszkodott, amire azonban meglehetősen rácáfol
			szolgálati éveinek (ezúttal udvari és dóm-orgonistaként működött) gazdag termése. Hamarosan ismét
			összetűzésbe került az érsekkel, és ezúttal Bécsben próbálkozott. Gróf Rosenberg, az opera intendánsa,
			felszólította egy opera komponálására, aki frissen dolgozva új operáján, egyre több összeköttetést szerezve
			a zenekedvelő szalonokban, bizakodón tekinthetett a jövőbe. Nagyrészt erről a vidám életkedvről tanúskodnak
			szabad élete első 14 hónapjában keletkezett remekművei. A Szöktetés a szerájból 1782. július 16-án került
			színre a Burgtheaterben, mégpedig óriási sikerrel, melyet a leghevesebb intrikáknak sem sikerült
			kisebbíteniük. Ám a Szöktetés sikere csak átmenetinek bizonyult, Mozart nem kapott újabb megrendeléseket
			színházi feladatra. Amikor az olasz opera diadala már kétségtelenné vált, Mozart felhagyott német
			opera-terveivel és olasz librettó után nézett. Végre Lorenzo da Ponte színházi költővel való ismeretsége
			meghozta a szerencsés fordulatot: da Ponte vállalkozott szövegírásra, Mozart kívánságára Beaumarchais <a
				href="figaro.html">Figaro házassága</a>" vígjátékából készített librettót, sőt a császárnál az olasz
			párt legkíméletlenebb fondorlatai ellenére is keresztül tudta vinni az opera elfogadtatását. Így kerülhetett
			színre, a császár egyenes parancsára, 1786. május 1-én a Le nozze di Figaro, óriási sikerrel.</p>
		<p align="justify">1787-ben meghalt édesapja. Ezekben a hanyatló, szomorú napokban írta Mozart - ismét da Ponte
			szövegére - minden idők egyik legnagyobb remekművét, a Don Giovannit, mely 1787. október 29-én Prágában a
			szerző személyes vezetésével valósággal lázba ejtette a közönséget. Most végre II. József, a prágai
			sikernek, nemkülönben a Mozart angliai kivándorlásáról keringő híreknek hatása alatt, a november közepén
			Bécsbe visszatérő művészt az ugyanakkor elhunyt Gluck helyére kinevezte kamaramuzsikusnak, ám Mozart pályája
			innen már lefelé ívelt. Mozart utolsó életévét valami emberfeletti, lázas munkásság jellemzi; az 1791-es
			esztendőben több kottát vetett papírra, mint az előző két évben együttvéve. Munkásságának súlypontja új
			operája, a Varázsfuvola, melynek szövegét az akkoriban divatos "varázsoperák" mintájára E. Schikaneder, a
			pénzzavarokkal küzdő kalandos életű színigazgató ajánlotta fel. Schikaneder bevonta Mozartot vidám
			társaságába, a színház mellett lakást rendezett be neki, úgy, hogy együtt dolgozhattak az operán, melynek
			eredeti szövegét közben szabadkőműves-eszmék bevonásával teljesen felforgatták.Mozart halálának
			körülményeihez egy már-már legendává magasztosult történet kapcsolódik. Egy délután felkereste őt egy
			titokzatos, fekete álruhás megrendelő, aki gyászmise írására kérte föl a 35 éves zeneszerzőt. (Utólag
			kiderült, hogy az illető Walseg gróf volt, aki saját neve alatt akarta a művet kiadni). Mozart betegen is
			megfeszített erővel dolgozott, de a művet már nem tudja befejezni: a Lacrimosa" írása közben kihullott
			kezéből a toll. A hiányzó részeket később tehetséges tanítványa, Franz Süssmayer pótolta. Mozart Requiemje a
			műfaj legjelentősebb alkotásai közé tartozik. Egy följegyzés szerint élete utolsó délutánján otthonukban
			néhány barátjával a Requiem egyik tételét próbálták. Mozart az első ütemek után hangosan fölzokogott és
			félretette a kottát. Ma éjjel meghalok, megmondtam, hogy magamnak írtam a Requiemet!" Így is történt. A
			halotti nyilvántartásba a halál okaként heveny tífuszt jelöltek, de a halálos ágyán fekvő Mozart mérgezésre
			gyanakodott. Erre utalt puffadt holtteste is, mi puha és rugalmas maradt, ahelyett, hogy hideggé és merevvé
			vált volna. Gyanúsított is lehetett bőven, később reumás lázra és hallucinációkat is okozó
			veseelégtelenségre enyhítették a lehetséges okokat, némi elhanyagolt légúti baktériumfertőzésből kialakult
			tüdőgyulladással kombinálva. Az emberiség művészetét oly bőkezűen gazdagító zeneszerzőt a korabeli bécsi
			szokásoknak megfelelően csendben, tömegsírba temették, a városon kívüli St. Marx temetőben.
	</font>
	</p>
</body>

</html>
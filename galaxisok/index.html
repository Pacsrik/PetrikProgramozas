<!DOCTYPE html>
<html lang="hu">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <link rel="stylesheet" href="style.css">
    <title>Galaxisok születése 1.</title>
</head>
<body>
    <div class="main">
        <h1>A nagy galaxisok születtek először</h1>
        <p style="color: royalblue; font-weight: bold;">Egy új felmérés alapján a legnagyobb tömegű csillagvárosok
            születtek elsőként a Világegyetemben, majd később
            követték őket kisebb társaik.</p>
        <div class="row">
            <p style="text-align: justify;">Egy nemzetközi kutatócsoport különböző távolságban lévő, tehát eltérő korú és eltérő környezetű
                csillagvárosokat tanulmányozott. Sperello di Serego Alighieri (Observatorio Astrofisico di Arcetri),
                Barbara
                Lanzoni (Observatorio Astronomico di Bologna) és Inger Jorgensen (Gemini Observatory) a
                Hubble-űrteleszkóp
                és a Gemini teleszkóp megfigyelései alapján fontos megállapítást tettek a csillagvárosok keletkezését
                illetően. Eredményeik statisztikai jellegűek, ezért általános érvényűek lehetnek, amelyek alól
                természetesen
                léteznek kivételek. Az eredmények alapján a nagyobb galaxisok általában idősebbek kisebb társaiknál. Ez
                mind
                a sok csillagvárost tartalmazó ún. gazdag galaxishalmazokban, mint a kevesebb tagból álló szegényesebb
                és
                ritkásabb környezetekben igaz. A legidősebbnek a gazdag galaxishalmazok centrumában lévő úgynevezett
                szuperóriás elliptikus galaxisok tűnnek. A galaxisok fejlődési sebessége eszerint szoros kapcsolatban
                lehet
                a teljes tömegükkel, esetleg az utóbbival szintén összefüggő központi fekete lyuk tömegével is. Az
                adatokból
                az is látszik, hogy azonos tömegű galaxisok közül a sűrű halmazokban lévők idősebbek, mint a ritkább
                térségekben mutatkozó társaik. Ez pedig azt jelzi, hogy a galaktikus környezet is hatással van a
                csillagvárosok fejlődésére. Ennek oka egyelőre nem tisztázott, talán a sok szomszédos tag vált ki olyan
                intenzív kölcsönhatásokat, amelyek gyors csillagkeletkezéshez vezetnek - míg a szegényesebb régiókban
                "lassabban" zajlanak az események. Harmadszor pedig azt is megállapították, hogy a sűrű halmazokban
                található galaxisok és a ritkább környezetben lévő társaik közötti korkülönbség a galaxis tömegének
                növekedésével szintén nő.</p>
            <div class="imgContainer">
                <a href="index2.html"><img style="margin: 10px" src="galaxis1.jpg" alt=""></a>
                <p style="text-align:right;font-size: 10px">Forrás: NASA, ESA</p>
                <p style="font-size: 10px;font-weight: bold;text-align: center ">Idõsebb (sárgás) és fiatalabb (kékes árnyalatú) galaxisok a RXJ1226.9+3332 jelű galaxishalmazban </p>
            </div>
        </div>
        <p style="font-weight: bold">
            Összefoglalva tehát elmondhatjuk, hogy a Világegyetemben elsõként a gazdag halmazok centrumában lévõ,
            rendkívül nagy tömegű elliptikus galaxisok születtek meg. Ezek néhány milliárd évvel az Õsrobbanás után már
            léteztek - ha nem is teljesen mai formájukban. Az ilyen óriásgalaxisok ugyanis a késõbbiekben is jelentõsen
            fejlõdtek, méghozzá kisebb társaik bekebelezésével. Késõbb alakultak ki a kisebb tömegű csillagvárosok,
            amelyekben a csillagkeletkezés feltehetõleg lassabban indult be, ezért itt jobban elhúzódott a formálódás
            idõszaka. Továbbá tömegtõl függetlenül minden csillagváros fejlõdése gyorsabb volt a sűrűbb és sok közeli
            galaxist tartalmazó környezetekben.
        </p>
    </div>
</body>

</html>